---
marp: true
theme: gaia
_class: lead
paginate: true
backgroundColor: #fff
backgroundImage: url('https://marp.app/assets/hero-background.svg')

---

 Web

---

**HTML** *(від англ. HyperText Markup Language — Мова розмітки гіпертексту)* — це мова розмітки яка використовується для створення веб-сторінок. 

Мовою HTML зазвичай задають логічну розмітку сторінки сайту, яка потім доповнюється стилями й динамічними елементами, що в результаті й формують кінцевий її вигляд. 

Створив HTML Тім Бернерс-Лі в 1991 році, як мову для розмітки документів, що містять гіперпосилання. 

---

Будь-яка HTML-сторінка це звичайний текстовий файл, що містить текст та теги розмітки. Текст, як і в будь-яких інших файлах, використовується для передачі інформації, а теги використовуються для її структуризації та оформлення. Теги HTML представляють собою спеціальні слова, які оточені з обох сторін кутовими дужками, наприклад: `<p>`. 

```html
<p>Це параграф тексту.</p>
</p>Інший параграф тексту.</p>
```

---

Простими словами HTML дозволяє вказати браузеру де у текстовому файлі де заголовки, параграфи тексту, куди необхідно вставити зображення чи посилання, який текст необхідно виділити й так далі. Браузер в свою чергу буде намагатись відобразити розмічений файл в зручному для користувача форматі, автоматично проставляючи необхідні виділлення й відступи в тексті. Якщо необхідно змінити параметри відображення можна задати стилі відображення як окремих елементів, так і всього тексту взагалом.

--- 

HTML теги зазвичай використовуються в парі, наприклад теги `<strong>` та `</strong>`. Перший тег називається відкриваючим (або початковим) тегом, другий — закриваючим (кінцевим) тегом, а така пара називається контейнером. Інформація, що знаходиться в контейнері - вмістом контейнеру. Дія тегів поширюється тільки на їх вміст, так наприклад код `<strong>Вітаю!</strong>` змусить браузер відобразити — **"Вітаю!"** жирним шрифтом.

---

Допускаються також одиночні теги, які не потрібно закривати — такі теги визначають одиночну дію, наприклад тег `<hr/>` — додає горизонтальну лінію.

Браузери в цілому дуже пробачливі до помилок тому, тег можна не закривати `<hr>` або закривати неправильно, й браузер намагатиметься всеодно відобразити сторінку, однак не завжди правильно. Тому дуже бажано дотримуватись правил синтаксису HTML.

---

Наприклад, дотримуватись послідовності відкриваючих та закриваючих тегів, наприклад, тут послідовність порушена:

```html
<p>Цей текст буде <strong>виділений жирним шрифтом.</p></strong>
```

Правильним було б написати так:

```html
<p>Цей текст буде <strong>виділений жирним шрифтом.</strong></p>
```

---

Розглянемо кілька прикладів найбільш уживаних тегів:

`<h1>` — `</h1>`
: дозволяє "розмітити" вкладений в нього текст як заголовок (*header*). Браузер відобразить текст всередині такого тегу більшим шрифтом та додать відступи. Для зміни розміру тексту заголовку існують також теги `<h2>`, `<h3>`, ..., `<h6>` — які дозволяються задавати заголовки менших розмірів (у порядку зменшення);

---

`<p>` — `</p>`
: пара тегів дозволяє помітити вкладений в нього текст як абзац. При відображенні абзаців браузер зробить між ними відступ.

`<strong>` — `</strong>`
: виділяє текст жирним шрифтом. Застарілий тег `<b>` також виділяє текст жирним шрифтом, але не має семантичного значення, тому його не рекомендується використовувати.

`<em>` — `</em>`
: виділяє текст курсивом. Також має застарілий тег `<i>`, який виділяє текст курсивом, але не має семантичного значення, тому його не рекомендується використовувати.

--- 

`<br/>`
: одиночний тег додає перенесення стрічки в тексті. Тег необхідний, оскільки переноси та відступи в тексті браузером не враховуються.

`<pre>` — `</pre>`
: змушує браузер враховувати форматування тексту, що знаходиться між тегами, з усіма переносами та відступами.

---
# Теги для логічного групування 

`<div>` — `</div>`
: використовується для логічного виділення блоку HTML-документа. Елемент групування, як і елемент `<span>`. 

У сучасному cайтобудуванні використовується як зручний контейнер для об'єктів сторінки, яким легко динамічно маніпулювати — переміщати, вмикати / вимикати, створювати шари, регулювати відступи та інше.

---

# Атрибути тегів

Теги також можуть мати атрибути. В загальному випадку це пари ім’я-значення, розділені знаком `=`, які записуються всередині відкриваючого тегу. Наприклад, щоб створити посилання на іншу сторінку необхідно додати тег `<a>`, а URL, на який відбуватиметься перехід, вказати за допомогою атрибуту `href`: 

```html
    <a href="http://google.com">Посилання</a>
```


---

Також поширеним є атрибут `style`, що дозволяє задавати стиль відображення елементу. Наприклад наступна розмітка виділить частину тексту зеленим:

```html
  <p>Звичайний текст <span style="color:green;">Зелений текст</span></p>
```

Однак існують також атрибути без значення, які змінюють елемент тільки своєю присутністю, наприклад `required` дозволяє вказати браузеру, що поле є обов’язковим:
```html
    <input type="text" name="login" required>
```

---
# Додавання зображень

Для вставки зображення в документ використовується тег `<img>`:
```html
<img src="images/logo.jpg" width="50px" height="50px" alt="Nice image" align="left"/>Текст, що знаходиться справа
```
Виглядатиме це так:

<img src="https://placehold.co/90x90" width="90px" height="90px" alt="Nice image" align="left"/> Текст, що знаходиться справа<br/><br/>

---

Варто розглянути яким чином можливо вказати шляхи до файлів (зображень в тому числі), на які посилається сторінка. 

Якщо URL зображення вказано як в прикладі `images/logo.jpg`, то директорія `images` буде шукатись відносно директорії в якій знаходиться відкрита HTML сторінка. Аналогічний шлях можна отримати використовуючи `.` – що є загальноприйнятим посиланням на поточну директорію, тоді шлях матиме вигляд `./images/logo.jpg`. 

Щоб вказати, що зображення знаходиться на декілька директорій вище, можна скористатись `..` — посиланням на батьківську директорію: `../../logo.jpg` — браузер буде шукати зображення на 2 директорії вище за поточну. 

---

Або ж можливо стористатись абсолютним шляхом: `/images/logo.jpg`, де початковий `/` означає корінь сайту. 

Тоді у випадку якщо це посилання знаходиться на сторінці відкритій з сайту `example.com`, то зображення буде шукатись за таким шляхом: `example.com/images/logo.jpg`. 

Якщо ж було відкрито локальний файл, то `/` вважається коренем файлової системи (unix) й браузер запитає файл `/images/logo.jpg`. 

---

Гарним правилом є завжди явно вказувати розмір зображень через атрибути `width` та `height` (для довжини та висоти відповідно). Тоді, ще до того як зображення буде завантажено (або у випадку, якщо воно завантажене не буде) браузер зможе правильно зарезервувати місце під зображення. Також гарним тоном є наявність альтернативного тексту (атрибут `alt`), який буде показаний, якщо зображення не було завантажено або ще завантажується.

---

# Посилання

Як зробити зображення гіперпосиланням? Необхідно помістити тег зображення в контейнер посилання
```html
    <a href="page2.html"><img src="linkicon.png"/></a>
```
Для створення *HTML* cторінки не обов’язково мати якісь спеціальні інструменти, достатньо звичайного редактору. Фактично для того, щоб протестувати відображення HTML необхідно виконати 3 простих кроки:

--- 

# Створення HTML сторінки з нуля

Для створення *HTML* cторінки не обов’язково мати якісь спеціальні інструменти, достатньо звичайного редактору. Фактично для того, щоб протестувати відображення HTML необхідно виконати 3 простих кроки:

1. Відкрити будь-який текстовий редактор (наприклад *блокнот* чи *gedit*);
2. Набрати довільний текст й розмітити його HTML тегами;
3. Зберегти файл з розширенням `.htm` або `.html` та відкрити його в браузері.

---

Приклад сторінки:

```html
    <h2>Приклад 1</h2>
    <p>Перший абзац</p>
    <p>Другий абзац</p>
```
Такий документ не є валідним документом, так як не містить деяких обов’язкових тегів, однак браузер пробачає помилки й тому навіть в такому вигляді сторінка відобразиться коректно.

> Різниці між розширенням html та htm для браузера немає. Розширення `htm` походить з часів, коли системи підтримували тільки трьохбуквенні розширення, потім з’явилось більш точне `html`.

---

Для того, щоб цей файл вважався валідним *HTML*-документом, який відповідає специфікації, він зобов'язаний починатися з рядка декларації версії: `DOCTYPE` та мати усі обов’язкові блоки. Для специфікації HTML 5 правильний документ виглядатиме так:
```html
    <!DOCTYPE html>
    <html>
      <head>
        <title>Заголовок сторінки</title>
      </head>
      <body>
        <h2>Приклад 1</h2>
        <p>Перший абзац</p>
        <p>Другий абзац</p>
      </body>
    </html>
```

<!-- 
Тег `<html>` оголошує початок та кінець HTML документа. Сам документ ділиться на 2 частини: заголовок — `<head>` та тіло документу `<body>`. Заголовок містить службову інформацію, яка не впливає на зміст документу й зазвичай розміщається до тіла документу, а тіло містить всі видимі елементи сторінки.
 -->

---

# Заголовок сторінки <head>

Розглянемо більше детальніше найбільш поширені теги заголовку:
`<title>`
: визначає назву документу, що буде показуватись в заголовку вікна браузера.

`<base>`
: тег, що задає базову адресу для всіх посилань на сторінці: `<base href="http://www.mysite.ua/">`

---

`<style>`
: дозволяє вставити блок стилів у документ:

```html
<style type="text/css"> 
  p { color : red;}
</style>
```

`<link>`
: одинарний тег описує зв’язок документу з іншими документами та дозволяє вказати його місце в ієрархії сайту — але зазвичай використовується тільки щоб приєднати скрипти чи стилі з зовнішніх файлів `<link rel="stylesheet" type="text/css" href="styles.css">`

---

`<meta>`
: одинарний тег, що дозволяє додати технічний опис документу, наприклад ключові слова на сторінці для пошукових роботів.

```html
<meta charset="UTF-8">
<meta name="keywords" content="HTML, CSS, JavaScript">
<meta name="description" content="Це приклад HTML сторінки">
```

---

Робота з таблицями
----
Таблиці в HTML описуються за допомогою тега `<table>`.  Тег `<tr>` (table row — рядок таблиці) дозволяє описати рядок таблиці, а тег `<td>` (table data — дані таблиці) описати комірку з даними у рядку. В комірках може розміщатись не тільки звичайний текст, але й картинки, посилання чи навіть інші таблиці. Також рядок таблиці може бути поділений на комірки заголовку за допомогою тегу `<th>` (table heading — заголовок таблиці). 

---

Опис таблиці повинен складатись з списку рядків, кожен з яких повинен містити хоча б одну комірку. Кількість комірок таблиці може відрізнятись для різних рядків. Простий варіант таблиці матиме вигляд:
```html
    <table border="1px">
        <tr>
          <td>Земля</td>
          <td>5,97E24</td>
        </tr>
        <tr>
          <td>Марс</td>
          <td>0,63E24</td>
        </tr>
    </table>
```

---
В результаті буде отримано таку таблицю:

<table border="1px">
    <tr>
      <td>Земля</td>
      <td>5,97E24</td>
    </tr>
    <tr>
      <td>Марс</td>
      <td>0,63E24</td>
    </tr>
</table>

---

Повний варіант опису таблиці складається з трьох частин `<thead>`, `<tbody>` та `<tfoot>`, які групують заголовок, основний вміст та нижній колонтитул таблиці відповідно.
Приклад таблиці:

```html
<table border="1px">
    <thead>
        <tr> <th>Планета</th> <th>Маса, кг</th> </tr>
    </thead>
    <tbody>
        <tr> <td>Земля</td> <td>5,97E24</td> </tr>
        <tr> <td>Марс</td> <td>0,63E24</td> </tr>
    </tbody>
    <tfoot>
        <tr> <td>Всього</td> <td>6,60E24</td> </tr>
    </tfoot>
</table>
``` 

---

# Списки

Списки в *HTML* представляють собою набір однотипних елементів й бувають нумерованими (впорядкованими) та ненумерованими. Для опису нумерованого списку використовується тег 
`<ol>` (ordered list — впорядкований список)
`<ul>` (unordered list — невпорядкований список). 
Для опису елементу списку використовується тег 
`<li>` (list item — елемент списку).  

Зовнішній вигляд та відносне положення елементів списків можна визначати за допомогою стилів.

---

Приклад нумерованого списку:

```html
    <ol>
      <li>Меркурій</li>
      <li>Венера</li>
      <li>Земля</li>
    </ol>
```

Виглядатиме так:

<ol>
  <li>Меркурій</li>
  <li>Венера</li>
  <li>Земля</li>
</ol>

---

Ненумерований список описується наступним чином:
```html
    <ul>
        <li>Північ</li>
        <li>Схід</li>
        <li>Південь</li>
        <li>Захід</li>
    </ul>
```
Матиме вигляд:
<ul>
  <li>Північ</li>
  <li>Схід</li>
  <li>Південь</li>
  <li>Захід</li>
</ul>

---

# Форми

Для введення даних користувачем використовуються *HTML* форми. 

Форми можуть містити такі елементи введення як: текстові поля, чекбокси, перемикачі, списки, кнопки та інші елементи. 

Заповнена користувачем форма відправляється разом з данними, які ввів користувач на задану сторінку веб додатку.

---

Розглянемо приклад форми:
```html
    <form method="POST" action="/login">
        Логін: <input type="text" name="login" /><br/>
        Пароль: <input type="password" name="password" /><br/>
        <input name="rememberme" type="checkbox">Запам’ятати мене</input>
        <button type="submit">Увійти</button>
    </form>
```


Для того, щоб створити форму в HTML використовується елемент `<form>`. URL скрипта, який буде обробляти дані форми задається атрибутом `action`. 

---
# GET

Атрибут `method` вказує яким методом буде відправлено дані форми, їх є 2 — `GET` та `POST`. Якщо використовується метод `GET`, то всі параметри в формі, а їх в прикладі 3 (логін, пароль і запам’ятати мене) будуть записані в URL на який браузер перенаправить користувача при відправці форми після знаку `?`:

    /login?name=Peter&password=qwerty&rememberme=true

Як можна побачити в якості імені параметру використовується атрибут `name` поля, далі ставиться знак `=` та значення, яке ввів користувач. Атрибути поєднуються знаком `?`.

---
# POST

Якщо використовується метод `POST`, то параметри не будуть видимі в URL, а будуть поміщатись всередину пакету, який буде відправляти браузер на сервер. Детальніше формат `GET`, `POST` та інших типів запитів буде розглянуто в наступних розділах.

---

# Вміст форми

Форма може містити кілька тегів `<input>` які відповідають за елементи керування, однак обмежень до вмісту форми немає, тому можливо, наприклад, помістити елементи форми в таблиці, списки чи додавати в них будь-які інші теги, щоб надавати формі необхідного вигляду. Кожен елемент `<input>` має атрибут `type`, який вказує тип елементу форми чи то кнопка чи поле введення чи інше. Розглянемо основні елементи керування HTML-форм:

---
# Поля введення

```html
<input type="text"/>
```
: поле введення.

```html
<input type="password"/>
```
: поле введення, в якому всі символи відображаються як `*`

```html
<textarea rows="5"></textarea>
```
: текстова область на 5 рядків.

---

```html
<input type="email" required/>
```
: поле введення, в якому браузер буде перевіряти правильність введення адреси електронної пошти. Атрибут `required` вказує, що поле є обов’язковим для заповнення.

```html
<input type="number" min="0" max="100" step="1"/>
```
: поле введення, в якому можна вводити тільки числа. Атрибути `min`, `max` та `step` дозволяють задати діапазон значень, які можуть бути введені в поле. Наприклад, в даному випадку можна вводити числа від 0 до 100 з кроком 1.

---

# Перемикачі

```<input type="checkbox" checked/>```
: перемикач з текстом, який буде повертати значення `true` або `false`. Атрибутом `checked` можна задати, що даний перемикач є увімкненим за замовчуванням. Для того щоб задати текст перемикача існує спеціальний тег `<label>`:

```html
    <label>
      <input type="checkbox" name="acceptLicense" required/>
      Приймаю ліцензію
    </label>
```

---

```<input type="radio" name="groupName" value="option1" checked>```
: дозволяє задати групу перемикачів, з яких обраним буде тільки один. В групу потрапляють вся *radio* перемикачі з однаковим ім’ям. Значення, яке отримає сервер після відправки форми задається атрибутом `value`. Атрибутом `checked` можна задати, що перемикач є увімкненим за замовчуванням. Приклад:

```html
    Стать:
    <label>
      <input type="radio" name="gender" value="male"/>
      Чоловіча
    <label>
    <label>
      <input type="radio" name="gender" value="female"/>
      Жіноча
    <label>
```

---

`select`
: дозволяє відобразити випадаючий список з можливістю вибрати один з заданих елементів:

```html
    <select name="country">
      <option value="ua">Україна</option>
      <option value="pl">Польша</option>
      <option value="sv">Швеція</option>
      <option value="cz">Чехія</option>
    </select>
```

---
`file`

```html
<input type="file" />
```
: дозволяє прикладати файли до форми.

---

```html
<button type="submit">Увійти</button>
```
: обов’язковий елемент, який створює кнопку відправки форми.

---

Розглянемо деякі атрибути, специфічні для елементів форм:

`name` : задає ім’я параметру при відправленні форми для даного елементу введення

`disabled` : атрибут без значення, який забороняє зміну даних в елементі введення. Приклад застосування:

```html
<textarea disabled></textarea>
```

`maxlength` : задає максимальну довжину (в символах) для текстових елементів введення.

```html
<input type="text" maxlenght="20"></input>
```

---

`required` : атрибут без значення, який вказує що елемент є обов’язковим для заповнення. Браузер заборонятиме користувачу відправити форму без заповнення даного елементу й відображатиме повідомлення про необхідність введення данних.

```html    
<input type="text" required></input>    
```

`value`
: вказує значення елементу.

```html
<input type="text" value="Введіть текст"></input>
```